---
---
Redovisning kmom04
=========================

Detta kursmoment var dedikerat till analysering av färger, kontrast och hur det kan skapa en användarvänlig upplevelse. Tre teman med olika kategorier skapades; minimalistic, dark och colorful. Det jag hade lättast för att få ihop var dark temat då jag tycker att det är behagligt att designa. Därför började jag med detta och ändrade så att less filerna base och layout hanteras av variabler istället för hårdkodad CSS.

Nästa tema att tillverkas var minimalistic, alla färger från dark behölls men inventerades för att få en ljusare upplevelse. De gula detaljer som finns i temat är tänkt som ett komplement till headern för att få en helhet.
Sista temat som gjordes var colorful, som jag personligen tyckte var svårast. Utmanade i början med kontraster som inte gick speciellt bra ihop. Det slutade med en toning mellan rött och blått som skapar lila. Footern blev därefter oläsbar pga valet av färg på text. Därför fick den en mer cyan ton som en sorts accentfärg för att göra det läsbart.

Fonten blev oförändrad i detta kursmoment då jag har fastnat vid Noto Sans; tycker att den är tilltalande, modern och lättläst vilket underlättar för användaren. Upplägget med variabler i detta kursmoment var smidigt. Då de regioner och klasser som jag ändrade var lätt att bygga upp och ändra i .less basfilen som importerar samtliga .less filer. Jag använde mig av flatuicolors.com palletter som en referens till färger som fungerar bra ihop.

Rapporten om färger gav ett helhetsintryck av designtänket som kom att användas genom kursmomentet. Jag hade redan tre webbplatser i åtanke som har en varierande och olik design mot varandra.
Det som var mest tänkvärt under denna analysen var hur man på olika sätt kan arbeta med designelement för att fånga fokus av användaren till de olika element som finns på sidan. Man märker hur sidor med e-handel har en tydlig grafisk profil när man inspekterat dessa och just för att fånga konsumentens uppmärksamhet till rätt element.

TIL: [Contrast Checker](https://webaim.org/resources/contrastchecker/) som visades i genomgångarna var utmärkt för att testa sig fram bland färgerna.
