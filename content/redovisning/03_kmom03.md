---
---
Kmom03 - Verikalt/Horisontellt-grid
=========================

Under detta kursmoment började användningen av grids. Det ena är ett vertikalt grid som utgår ifrån kolumner inom .inner-wrap som innehåller t.ex. denna text.
Möjligheten fanns att använda sig av ett 12 eller 24 kolumners grid, jag har valt det senaste då det är det som visats i guiderna. Dels för att sidlayouten är bäst anpassad till 24 kolumner för tillfället. Det tog ett tag innan jag fick igång detta vertikala grid, mest för att jag lagt en konstig sökväg till bakgrundsbilden som innehåller gridet när man aktiverar det.


Det horisontella gridet gick smidigare att komma igång med och var lättare att förstå i sin helhet med magiska nummer och hur stora raderna blev efter ändringar av textstorlek.
När båda griden installerats korrekt så följde jag mos videoserie till punkt och pricka, det var nästan tvunget för att få grepp om var jag skulle börja med min style och hur allting betedde sig ihop. I början hade jag lite svårt för att förstå varför Times new roman var det enda typsnittet som visades. Då jag själv laddat in Lato från google-fonts sedan innan, men detta skrevs över när man integrerade hgridet. Efter ett tag så förstod jag att man kunde skriva över variablerna som man använt och addera dessa efteråt för att skriva över basinnehållet.


Min erfarenhet av grid överlag är inte speciellt stor, jag har suttit i dreamweaver för antal år sen och där fanns det implementerat för att lättare designa grafiskt. Det känns som att detta gridet är betydligt mindre resurskrävande och lättare att styla efter. Jag har inte implementerat några moduler än, utan höll mig till att förstå innebörden av gridet och hur det beter sig. Kändes som att detta var bättre än som att sätta sig in i flera nya tekniker på samma gång, men modulerna ska inte fall i glömska i senare kursmoment.
Även under det responsiva i siten var videoserien till stor hjälp för att få en förståelse över hur man ska lägga upp och dela kolumner vid max-width. Fick lite problem i början med footer delen, men detta åtgärdades rätt fort efter att ha analyserat hur sidebars och annat var uppbyggt mha. gridet.

Jag tog åt mig av kritiken från föregående tema angående kontrast. Men det resulterade i att jag valde att arbeta med gråskala och en lättare blå färg som bas. I slutändan har jag lärt mig att man tappar en färgdimension i just gråskala. Vilket kan göra att webplatsen ser 'tråkig' ut och mindre tilltalande för ögat.

TIL: Kolla sökvägar till filer både en eller två gånger för att vara säker på att det funkar. Det spar på tålamodet och man ger inte upp så lätt.
